---
title: Undvik avgifter med ditt kostnadsfria Azure-konto
description: Ta reda på varför du ser debiteringar för ditt kostnadsfria Azure-konto. Lär dig hur du undviker dessa kostnader.
author: amberbhargava
manager: amberb
tags: billing
ms.service: cost-management-billing
ms.devlang: na
ms.topic: conceptual
ms.tgt_pltfrm: na
ms.workload: na
ms.date: 10/01/2019
ms.author: banders
ms.openlocfilehash: 632d8ef84fc30ee7e97b8961d74fbb95ced42234
ms.sourcegitcommit: 67e9f4cc16f2cc6d8de99239b56cb87f3e9bff41
ms.translationtype: HT
ms.contentlocale: sv-SE
ms.lasthandoff: 01/31/2020
ms.locfileid: "75990065"
---
# <a name="avoid-charges-with-your-azure-free-account"></a>Undvik avgifter med ditt kostnadsfria Azure-konto

Du får 200 USD i Azure-krediter under de första 30 dagarna och ett begränsat antal kostnadsfria tjänster i 12 månader med ditt [kostnadsfria Azure-konto](https://azure.microsoft.com/free/). Mer information om begränsningar för kostnadsfria tjänster finns i [Vanliga frågor och svar om kostnadsfria Azure-konton](https://azure.microsoft.com/free/free-account-faq/). Så länge du har krediter som inte löpt ut eller om du bara använder kostnadsfria tjänster inom användningsgränserna debiteras du inte.

Vi ska titta på några av orsakerna till att du debiteras för ditt kostnadsfria Azure-konto.

## <a name="your-credit-runs-out-or-is-expired"></a>Din kredit tar slut eller upphör att gälla

Din prenumeration och dina tjänster inaktiveras när krediten tar slut eller upphör att gälla i slutet av 30-dagarsperioden. Om du vill fortsätta att använda Azure-tjänsterna måste du uppgradera ditt konto. Mer information finns i [Uppgradera ditt kostnadsfria Azure-konto](upgrade-azure-subscription.md). När du har uppgraderat har du fortfarande åtkomst till kostnadsfria tjänster i 12 månader och du debiteras bara för användning utöver de kostnadsfria tjänsterna och kvantiteterna.


## <a name="usage-exceeds-the-limits-of-free-services"></a>Användningen överskrider gränsen för kostnadsfria tjänster

Du får ett begränsat antal kostnadsfria tjänster varje månad med ditt kostnadsfria Azure-konto. Den kostnadsfria kvantiteten upphör att gälla i slutet av månaden och överförs inte till nästa månad. Exempelvis får du 5 GB fillagring varje månad. Om du bara använder 2 GB under en månad överförs inte de återstående 3 GB till nästa månad. Se till att hålla användningen inom gränserna för att undvika att debiteras. Mer information om begränsningar för kostnadsfria tjänster finns i [Vanliga frågor och svar om kostnadsfria Azure-konton](https://azure.microsoft.com/free/free-account-faq/). Information om hur du kontrollerar användningen av dina kostnadsfria tjänster finns i [Kontrollera användningen av kostnadsfria tjänster som ingår med ett kostnadsfritt Azure-konto](check-free-service-usage.md).

## <a name="you-used-some-services-that-arent-free"></a>Du har använt några tjänster som inte är kostnadsfria

När du har uppgraderat ditt konto debiteras du enligt Betala per användning-priser för tjänster som inte ingår gratis med ditt kostnadsfria Azure-konto. Du kan läsa mer om vilka tjänster som ingår i ett kostnadsfritt konto i [Vanliga frågor och svar om det kostnadsfria Azure-kontot](https://azure.microsoft.com/free/free-account-faq/). Du kan kontrollera tjänstanvändningen i Azure-portalen. Du kan läsa mer i [Kontrollera regelbundet portalen för kostnadsuppdelningar och förbrukningstakt](getting-started.md#costs).

## <a name="you-reached-the-end-of-your-free-12-months"></a>Den kostnadsfria 12-månadsperioden är snart slut

Dina kostnadsfria tjänster och kvantiteter upphör att gälla efter 12 månader. Du kan se när dina kostnadsfria tjänster upphör att gälla på Azure-portalen.

1. Logga in på [Azure-portalen](https://portal.azure.com).

2. I det vänstra navigeringsfältet väljer du **Alla tjänster**.

3.  Välj **Prenumerationer**.

4.  Välj den prenumeration som skapades när du registrerade det kostnadsfria kontot.

5.  Rulla ned tills du ser rutnätet med kostnadsfria tjänster. Klicka på knappbeskrivningen längst upp till vänster i rutnätet.

![Skärmbild som visar var du kan se när dina kostnadsfria kontoförmåner upphör att gälla](./media/avoid-charges-free-account/freeaccount-benefits-expiration-date.png)


När dina kostnadsfria tjänster och kvantiteter upphör att gälla debiteras du enligt Betala per användning-priser för de tjänster du använder. Du kan ta bort resurserna för de tjänster som du inte använder på Azure-portalen. Om du inte vill använda någon Azure-tjänst kan du [avbryta prenumerationen](cancel-azure-subscription.md).

## <a name="need-help-contact-us"></a>Behöver du hjälp? Kontakta oss.

Om du har frågor eller behöver hjälp kan du [skapa en supportbegäran](https://go.microsoft.com/fwlink/?linkid=2083458).

## <a name="next-steps"></a>Nästa steg
- [Uppgradera ditt kostnadsfria Azure-konto](upgrade-azure-subscription.md)
